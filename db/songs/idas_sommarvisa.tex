\begin{song}

\songtitle{Idas sommarvisa}
\firstline{Du ska inte tro det blir sommar}

\begin{songmeta}
Alternativ titel: Du ska inte tro det blir sommar
Alternativ titel 2: Lilla Idas sommarvisa
Melodi: Idas sommarvisa
Text: Astrid Lindgren
Musik: Georg Riedel
\end{songmeta}

\begin{songtext}
Du ska inte tro det blir sommar
ifall inte nån sätter fart
på sommar'n och gör lite somrigt.
Då kommer blommorna snart.
Jag gör så att blommorna blommar,
jag gör hela kohagen grön,
och nu så har sommaren kommit
för jag har just tagit bort snön.

Jag gör mycket vatten i bäcken,
så där så det hoppar och far.
Jag gör fullt med svalor som flyger
och myggor som svalorna tar.
Jag gör löven nya på träden
och små fågelbon här och där.
Jag gör himlen vacker om kvällen
för jag gör den alldeles skär.
\newpage
Och smultron det gör jag åt barna,
för det tycker jag dom ska få
och andra små roliga saker
som passar när barna är små.
Och jag gör så roliga ställen
där barna kan springa omkring.
Då blir barna fulla med sommar
och bena blir fulla med spring.
\end{songtext}

\begin{songnotes}
Sången förekom först i filmen Emil och griseknoen från 1973.
\end{songnotes}

\end{song}
